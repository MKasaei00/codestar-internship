<div dir="rtl" align='justify'>

# فاز چهارده: آنتولوژی پویا و نگاشت

در این فاز با نیاز به آنتولوژی پویا و مفهوم آن آشنا می‌شوید، همچنین هدف این است که سیستم فعلی که فقط تبدیل تراکنش ها با فیلدهای مشخص به گراف ساده به صورت دمبل را پشتیبانی می‌کند به سامانه‌ای با مدل داده داینامیک (پویا) تبدیل شود که بتواند بسیاری از داده‌های بانکی را بر اساس نیاز ادمین سیستم پوشش دهد.

## آنتولوژی چیست؟
در یک بیان ساده می‌توانیم بگوییم که آنتولوژی طرز نگاه ما به دنیای اطراف را بیان می‌کند. مثلا شما کیوآرکد زیر را در نظر بگیرید. شما در این تصویر چه می‌بینید؟

<p align="center" style="text-align:center;"><img src="qrcode.png" alt="Logo" width="150" height="150" align="cneter"></p>

می‌توانید بگویید من یک صفحه سفید با خطوط مشکی می‌بینم. اما می‌توانید آنتولوژی خود را تغییردهید و بگویید این یک صفحه مشکی با خطوط سفید است. اجزای اصلی تشکیل‌دهنده این آنتولوژی رنگ و خط بودند و شما تصویر را به وسیله این دو تعریف‌کردید. می‌توانستید دیدگاه را کلا تغییردهید و تصویر را با تعریف اشکال موجود در آن تفسیرکنید. مثلا بگویید از تعدادی مربع و مستطیل تشکیل شده‌است.
<br>
تعاریف موجود در دنیای واقعی بسیار زیاد هستند (مثل رنگ، شکل، جنس، ...) و آنتولوژی‌های فراوانی را تولید می‌کنند. به‌همین علت می‌توانیم یک پدیده را به صورت‌های مختلف ببینیم و تفسیر کنیم.
 اما دنیای تعاریف پروژه ما یک دنیای نه‌ چندان‌ بزرگ است و هرچیزی را نهایتا به صورت یکی از موارد زیر تعریف می‌کنیم.
 <br><br>
 ۱- نودگراف
 <br>
 ۲- لینک گراف
 <br>
 ۳-لیست مشخصه‌های متعلق به لینک یا متعلق به نود

 ما در این پروژه با دیتای تراکنش‌های مالی سر و کار داریم و قرار است با یک عینک مشترک به این داده‌ها نگاه‌کنیم. دنیای ما از سه عضوی که بالاتر اشاره کردیم ساخته‌شده، اما همین سه عضو می‌توانند آنتولوژی‌های مختلفی را تشکیل‌دهند. شما می‌توانید شماره‌حساب یک شخص را به صورت نود گراف در نظربگیرید. می‌توانید جور دیگری نگاه‌‌کنید و آن را یک لینک بدانید. هرکدام از این دیدگاه‌ها امکاناتی را در اختیار ما قرار می‌دهد که دیگری نمی‌تواند. مثلا یکی از این تفاوت‌ها در به کارگیری الگوریتم‌های گراف ظاهر می‌شود و برای هرکدام از دیدگاه‌ها بسته به نیاز می‌توان الگوریتم متفاوتی را به کار گرفت.
 <br>
آنتولوژی یک از مفاهیم چالش‌برانگیز فلسفی دنیاست و از همان دوهزارسال پیش که ارسطو و افلاطون برای اولین بار آن را مطرح‌کردند تا به امروز مورد بحث بوده‌است.

## چرا به تعریف آنتولوژی نیاز داریم؟
دوشخص را فرض‌کنید که زبان یک‌دیگر را نمی‌شناسند. آن‌ها چگونه می‌توانند با هم ارتباط بگیرند؟ یا مثلا فرض‌کنید می‌خواهید الگوریتم maxflow گراف را به کسی که اصلا نمی‌داند یال و راس چیست توضیح دهید. چگونه می‌توانید؟ درمثال‌های این‌چنینی اولین‌راه قراردادن یک سری مفاهیم مشترک و قابل‌درک برای طرفین است و بدون داشتن آن برقراری ارتباط ممکن نیست.
<br>
نقش کلیدی آنتولوژی در پلت‌فرم ما دقیقا همین‌جا ظاهر می‌شود. آنتولوژی با ایجاد یک زبان مشخص و مشترک، یک عینک مشترک را به همه اجزای سیستم می‌دهد و دیدگاه همه را یکسان می‌کند. از مشتری‌نهایی محصول گرفته تا دولوپر و فرمولی که در پشت سیستم مشغول به کار هست به یک نحو به موجودیت‌های تشکیل‌دهنده ما نگاه می‌کنند.
<br>
آنتولوژی از این هم فراتر می‌رود و کمک می‌کند دو دیتابیسی  را که با هم متفاوت هستند به هم مرتبط کنیم. چون همه‌ قواعد دیدگاه دو دیتابیس مشخص شده‌ و می‌توانند به یکدیگر ترجمه‌شوند.
<br>
یک قبیله دورافتاده در یک جنگل را فرض‌کنید. این قبیله نمی‌تواند با مردم نقاط دیگر جهان ارتباط بگیرد. هم‌چنین ارتباط افراد قبیله بایکدیگر هم به سختی صورت می‌گیرد. بعیدمی‌دانم این قبیله در این دنیا چیز خیلی جذابی به نظر برسد.
<br>
سیستمی که آنتولوژیش درست تعریف نشده‌باشد دقیقا شبیه همین قبیله است.

## آنتولوژی پویا چیست و چرا به آن نیاز داریم؟
بالاتر که در مورد آنتولوژی صحبت کردیم، توضیح دادیم که مثلا یک‌‌ شماره‌حساب را می‌توانیم نود گراف ببینیم و یا این‌که طور دیگری نگاه‌کنیم و آن را یک لینک بدانیم. مهم‌تر این که هر کدام از این دیدگاه‌ها محاسن منحصربه‌فردی دارند.
<br>
تا مدت‌ها وقتی پلت‌فرمی را توسعه می‌دادند همان ابتدا آنتولوژی را ست‌می‌‌کردند و تغییر آن نیاز به ساخت محصول جدیدداشت. اما امروزه دنیا برای جلوگیری از دوباره‌کاری و بهره‌مندشدن از امکانات آنتولوژی‌های مختلف، به سمتی رفته که امکان تغییر آنتولوژی را در همان محصول به مشتری بدهد. یعنی محصول را طوری بسازیم که با گرفتن اطلاعات از ادمین، سیستم آنتولوژی را تغییر دهد.

## امکان تعریف آنتولوژی توسط ادمین در فایل
قبل از توضیح این قسمت، بیایید تا معنی دو کلمه زیر را با یکدیگر قرارداد کنیم.
<br><br>
<b>موجودیت</b>: به هر یک عناصر اصلی تشکیل دهنده سیستمی که برایش پلت‌فرم را توسعه می‌دهیم، موجودیت می‌گویند. مثل شخص، تراکنش، بانک و ... . این کلمه معادل عبارت Entity است.
<br>
<b>هویت</b>: به جنس هر کدام یک از موجودیت‌ها در این سیستم هویت گفته می‌شود. در اینجا منظور از هویت، لینک بودن، نودبودن و مشخصه بودن است. مثلا اگر کاربر تصمیم‌گرفت به یک شخص به عنوان نود گراف نگاه کند یعنی هویت شخص در سیستم ما نودگراف است.
<br><br>
برای تعیین آنتولوژی توسط کاربر، او باید یک فایل جیسون را در سیستم بارگزاری کند. در این فایل موارد زیر مشخص می‌شود.
<br>
*  چه چیزی نود است
* چه چیزی لینک است
*  و چه چیزی مشخصه اجزای تشکیل دهنده گراف است.بعد از این‌که نودها و لینک‌های گراف ما مشخص شد و موجودیت‌ها با هویت جدید شناخته‌شدند، مشخصه‌های اجزای گراف و تایپ آن مشخصه‌ها  معلوم می‌شود. در اینجا منظور از مشخصه همان attribute و منظور از تایپ،string، integer و ... است.
<br>

برای مثال ادمین مشخص می‌کند که تراکنش باید لینک گراف، شخص انجام‌دهنده تراکنش به عنوان نود گراف و تاریخ انجام تراکنش به عنوان مشخصه آن تراکنش باشد.در این زیر شما یک نمونه فایل جیسون را که برای تعیین آنتولوژی به کار می‌رود مشاهده می‌کنید.

<div dir="ltr">
  
    {
        "nodes" :{
            "Person":{
                "Name": "string",
                "FamilyName": "string",
                "NationalCod" : "string",
                "Birthday" : "date"   
            },
        
            "Bank":{
                "Name": "string",
                "BranchID": "string",
                "Adress": "string"
            }
        },

        "links":{
            "Transaction":{
                "SourceAccount": "string",
                "DestinationAccount": "string",
                "Date": "date",
                "Value": "integer"
            }
        }
    }  
</div>           
در این فایل مشخصه شده که نودهای گراف ما و لینک‌های گراف ما کدام یک از موجودیت‌ها هستنپ و هرکدام از موجودیت‌ها چه ویژگی‌هایی دارند.
<br><br>

پلت‌فرم باید طوری طراحی شود که کاربر بتواند به تعداد دلخواه برای هرکدام از اجزای گراف مشخصه تعریف کند.
هم‌چنین بدیهی است که ما بتوانیم چندین موجودیت از جنس نود و چندین موجودیت از جنس لینک داشته‌باشیم و تناقضی ندارد. 
<br>
با بارگزاری این فایل در سیستم، نگرش دریافت‌کننده محصول به پدیده‌های سیستم مشخص می‌شود. یعنی اگر محصول نهایی به دست مشتری رسید، او همان ابتدای کار آنتولوژی را با دادن این فایل ست می‌کند تا سیستم آماده مراحل بعدی شود.

## نگاشت چیست و چرا به آن نیاز داریم؟
بعد از این که آنتولوژی در سیستم تعریف شد و ماهیت هرکدام از عناصر موجود در دیتابیس واضح گردید

## اجزای نگاشت و تعریف آن توسط ادمین در فایل
توضیحات لازم رو اینجا بنویس

## سازگار کردن گسترش قبلی با آنتولوژی پویا و نگاشت 
توضیحات لازم رو اینجا بنویس

<br></br>
</div>

موفق باشید



