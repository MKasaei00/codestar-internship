<div dir="rtl" align='justify'>

# فاز سیزده : مسیریابی و شار

در این فاز با تکنیک‌های مربوط به مسیریابی بین دو نود مختلف گراف و پیداکردن شار موجود بین آن‌ها آشنا می‌شوید. این دو مفهوم کاربرد گسترده‌ای در حوزه مالی دارند، به‌ویژه در مسائلی مثل پول‌شویی.


## ۱- پول‌شویی
به فرآیندی که شخص یا تیمی سعی می‌کند طی آن پولی را که از روش‌های غیرقانونی کسب شده، وارد چرخه مالی قانونی کند و بتواند بدون مشکل از آن پول استفاده کند، پول‌شویی می‌گویند. لطفا دقایقی وقت گذاشته و با مراجعه به لینک ویکی‌پدیا به طور کامل‌تر با این پدیده‌ آشنا شوید.
- [لینک ویکی‌پدیا](https://fa.wikipedia.org/wiki/%D9%BE%D9%88%D9%84%E2%80%8C%D8%B4%D9%88%DB%8C%DB%8C)

فعلا این پدیده‌ را گوشه ذهنتان داشته‌باشید تا پایین‌تر از کاربرد گراف در پیداکردن آن لذت ببریم.


## ۲- مسیریابی
در دنیای تحلیل ‌داده بسیار و بسیار لازم می‌شود تا در زمان‌های مختلف تمامی مسیرهای بین دو نود گراف را پیدا کنیم. مثلا گاهی لازم می‌شود ببینیم آیا بی‌واسطه یا باواسطه تماسی بین علی و محمد گرفته شده یا نه! منظور از با واسطه حالتی است که  مثلا علی با یک شخص دیگر تماس می‌گیرد و آن شخص به محمد زنگ می‌زند. در این جا بین علی و محمد مسیری به طول ۲ وجود دارد.
<br>
ما با کاربرد مسیریابی، در تراکنش‌های مالی بین دو حساب مختلف کار داریم. حالتی که از حساب A به طور مستقیم به حساب B پول واریز می‌شود یا از حساب A به حساب C می‌رود و سپس وارد حساب B می‌شود.
لزوما پول‌های واریزی از A به C با از C به B برابر نیستند و به وجود آمدن تراکنش مهم است. طول مسیر ممکن است بیشتر باشد و گاهی لازم شود تمام مسیرهای بین دو نود به طول ۵ را پیداکنیم.

<p align="center" style="width:70% text-align:center;" ><img src="path.jpg" alt="Logo"  align="cneter"  style="center"></p>

معمولا مسیرهای با طول بیشتر از ۷ از نظر تحلیلی ارزشی ندارند و از طرفی هم به محاسبه سنگینی نیاز دارند.  پس لازم است اجازه وارد کردن مقادیر بزرگ‌تر را به کاربر ندهید. 

## ۳- پیاده‌سازی مسیریابی
ما در فاز یازدهم با پیداکردن همسایه‌های یک نود و اکسپندکردن آن آشنا شدیم. حالا برای پیاده‌سازی مسیریابی لازم است مراحلی را که در فاز یازدهم طی کردیم، توسعه ‌دهیم. یعنی اگر بخواهیم مسیرهای بین A و B را پیدا کنیم باید از یکی از راس‌ها شروع کنیم، سپس تمامی همسایه‌های آن راس را پیداکنیم، بعد تمامی همسایه‌های آن همسایه را پیدا کنیم و همین‌طور یکی‌یکی پیش برویم تا به راس مقصد برسیم. 
<br>
توجه‌کنید که کاربر با واردکردن یک عدد مثل ۵ از شما می‌خواهد تمامی مسیرهای به طول حداکثر  ۵ را پیدا‌کنید. از طرفی شما هم محدودیت عدد ۷ را برای برنامه در نظر گرفتید. پس ممکن است در بعضی از مواقع هیچ مسیری پیدا نشود.

### مهم‌ترین قدم کار
برای پیدا‌کردن مسیرهای موجود بین دو نود گراف، الگوریتم‌های مختلفی وجود دارد.  با توجه به نیاز پروژه ما بهترین الگوریتم برای پیدا کردن کوتاه‌ترین مسیر بین دو نود مختلف، الگوریتم BFS است. در این الگوریتم شما از نود مبدا شروع می‌کنید و نزدیک‌ترین مسیر به نود مقصد را پیدا می‌کنید.
سایت‌های بسیار زیادی برای آموزش ‌‌BFS موجود هستند. ویکی‌پدیا هم توضیح هم قابل قبولی برای این الگوریتم ارائه داده‌است.
- [لینک ویکی‌پدیا](https://en.wikipedia.org/wiki/Breadth-first_search)

نیفتادن در دور یکی از چالش‌هایی است که هنگام پیاده‌سازی این الگوریتم باید به آن توجه داشته‌باشید.




