<div dir="rtl" align='justify'>

# فاز سیزده : مسیریابی و شار

در این فاز با تکنیک‌های مربوط به مسیریابی بین دو نود مختلف گراف و پیداکردن شار موجود بین آن‌ها آشنا می‌شوید. هم‌چنین قرار است از دو الگوریتم پرکاربرد BFS و MaxFlow در پروژه استفاده‌کنید.
<br> دو مفهوم مسیریابی و شار، کاربرد گسترده‌ای در حوزه مالی دارند، به‌ویژه در مسائلی مثل پول‌شویی.


## ۱- پول‌شویی
به فرآیندی که شخص یا تیمی سعی می‌کند طی آن پولی را که از روش‌های غیرقانونی کسب شده، وارد چرخه مالی قانونی کند و بتواند بدون مشکل از آن پول استفاده کند، پول‌شویی می‌گویند. لطفا دقایقی وقت گذاشته و با مراجعه به لینک ویکی‌پدیا به طور کامل‌تر با این پدیده‌ آشنا شوید. آشنایی بهتر، به شما کمک می‌کند تا بهتر بتوانید خواسته‌های این فاز را پیاده‌سازی کنید.
- [لینک ویکی‌پدیا](https://fa.wikipedia.org/wiki/%D9%BE%D9%88%D9%84%E2%80%8C%D8%B4%D9%88%DB%8C%DB%8C)

فعلا این پدیده‌ را گوشه ذهنتان داشته‌باشید تا پایین‌تر، از کاربرد گراف در پیداکردن آن لذت ببریم.


## ۲- مسیریابی
در دنیای تحلیل ‌داده بسیار و بسیار لازم می‌شود در زمان‌های مختلف تمامی مسیرهای موجود بین دو نود گراف را پیدا کنیم. مثال‌های بسیار زیادی در این حوزه وجود دارند.<br>
ما با کاربرد مسیریابی، در تراکنش‌های مالی بین دو حساب مختلف کار داریم. حالتی که از حساب A به طور مستقیم به حساب B پول واریز می‌شود
 یا از حساب A به حساب C می‌رود و سپس وارد حساب B می‌شود و یا به همین‌ترتیب واسطه‌های بیشتری بین دو حساب مطلوب ما وجود داشته‌باشد.
لزوما پول‌های واریزی از A به C با از C به B برابر نیستند و وجودداشتن تراکنش مهم است. طول مسیر ممکن است بیشتر باشد و گاهی لازم شود تمام مسیرهای موجود به طول ۵را بین دو نود پیداکنیم.

<p align="center" style="width:70% text-align:center;" ><img src="path.jpg" alt="Logo"  align="cneter"  style="center"></p>


## ۳- پیاده‌سازی مسیریابی
در این قسمت از پلت‌فرم، کاربر با وارد کردن عدد x از ما می‌خواهد تا تمامی مسیرهای بین دو نود خواسته‌شده به طول
 <b>حداکثر</b>
  x را پیداکنیم. اما چگونه باید این خواسته را برآورده‌کنیم؟
<br>
ما در فاز یازدهم با پیداکردن همسایه‌های یک نود و اکسپندکردن آن آشنا شدیم. حالا برای پیاده‌سازی مسیریابی لازم است مراحلی را که در فاز یازدهم طی کردیم، توسعه ‌دهیم. یعنی اگر بخواهیم مسیرهای بین A و B را پیدا کنیم باید از یکی از آن دو راس شروع کنیم، سپس تمامی همسایه‌های آن راس را پیداکنیم، بعد تمامی همسایه‌های آن همسایه را پیدا کنیم و همین‌طور یکی‌یکی پیش برویم تا به راس مقصد برسیم. 
<br>
معمولا مسیرهای با طول بیشتر از ۷ از نظر تحلیلی ارزشی ندارند و از طرفی هم به محاسبه سنگینی محتاجند.  پس لازم است اجازه وارد کردن مقادیر بزرگ‌تر را به کاربر ندهیم.


###  مهم‌ترین قدم کار و الگوریتم BFS
برای پیدا‌کردن مسیرهای موجود بین دو نود گراف، الگوریتم‌های مختلفی وجود دارد.  با توجه به نیاز پروژه ما بهترین الگوریتم برای پیدا کردن کوتاه‌ترین مسیر بین دو نود مختلف، الگوریتم BFS است. در این الگوریتم شما از نود مبدا شروع می‌کنید و نزدیک‌ترین مسیر به نود مقصد را پیدا می‌کنید.
سایت‌های بسیار زیادی برای آموزش ‌‌BFS موجود هستند. ویکی‌پدیا هم توضیح قابل قبولی برای این الگوریتم ارائه داده‌است.
- [لینک ویکی‌پدیا](https://en.wikipedia.org/wiki/Breadth-first_search)

توجه‌کنید که کاربر با واردکردن یک عدد مثل ۵ از شما می‌خواهد تمامی مسیرهای به طول حداکثر  ۵ را پیدا‌کنید. از طرفی شما هم محدودیت عدد ۷ را برای برنامه در نظر گرفتید. پس ممکن است در بعضی از مواقع هیچ مسیری پیدا نشود.


نیفتادن در دور یکی از چالش‌هایی است که هنگام پیاده‌سازی این الگوریتم باید به آن توجه داشته‌باشید.
<br>
در پایان پیاده‌سازی مسیریابی بعد از این که کاربر نود مبدا و مقصد را مشخص و تمام مسیرهایی موجود به طول معینی را درخواست کرد، روی بوم گراف، این مسیرها به او نشان‌‌داده خواهد شد.

## ۳- شار و کاربرد آن در پیداکردن پول‌شویی
پس از پیاده‌سازی بخش دوم این داک، کاربر چیزی شبیه به عکس زیر را روی بوم گراف مشاهده‌خواهد کرد. لطفا لحظاتی روی این عکس تمرکز کنید. اعداد روی لینک‌ها فرضا میلیاردتومان است.

<p align="center" style="width:70% text-align:center;" ><img src="flowPATH.png" alt="Logo"  align="cneter"  style="center"></p>

این گراف به دست‌ آمده، تمامی مسیرهای موجود بین دو حساب A و H را به ما نشان‌ می‌دهد. ما برای مطلع شدن از الگوی غیرمعمولی در این گراف نیاز داریم تا بدانیم چه مقدار از کل ورودی‌های حساب H از 
طریق A فراهم شده. 
مثلا فرض کنید کل ورودی حساب H در یک سال اخیر ۵۰۰ میلیارد است. هم‌چنین می‌دانیم که این حساب متعلق به یک شرکت تولیدی است. پس از به کارگیری تحلیل متوجه می‌شویم که ۴۰۰میلیارد از این ورودی فقط از حساب A فراهم شده‌است. 
به دست آوردن عدد ورودی حساب H که از حساب A حاصل شده و این‌قدر بزرگ است، هشدار یک فرآیند غیرمعمولی را می‌دهد و تحلیل‌گر را به انجام تحقیقات بیشتر ترغیب می‌کند.
###  مهم‌ترین قدم کار و الگوریتم MaxFlow
<b>برای به دست آوردن این عدد، از الگوریتم بی‌نظیر MaxFlow کمک می‌گیریم
و آن را روی گراف به دست آمده از بخش قبل پیاده می‌کنیم.</b>
<br>
سایت‌های متعددی به آموزش این الگوریتم پرداخته‌اند. افزون‌ بر این سایت‌ها توصیه‌می‌کنم سری هم به yotube بزنید تا بهتر با این الگوریتم آشنا شوید. یکی از معروف‌ترین کاربردهای MaxFlow در پیدا کردن ماکسیمم جریان عبوری از یک مسیر لوله‌کشی آب است که عموما در آموزش‌ها از همین مثال استفاده می‌کنند.
